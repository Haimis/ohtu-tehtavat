Start, Stop, Continue, More of, Less of Wheel on retrospektiivitekniikka, jonka tavoiteaika on 10-25 minuuttia. Tekniikan tavoitteena on saada sprintistä palautetta viiden ohjaavan kategorian avulla. Kategoriat ovat Start, eli asiat joita tiimin tulisi alkaa tekemään, stop, eli edellisen vastakohta, continue, eli mikä oli jatkamisen arvoista, more of, eli mitä tiimin tulisi tehdä lisää ja less of, eli edellisen vastakohta. Tekniikansta on sovellukset pienille ja suurille tiimeille. Palaute kerätään taululle, joka on jaettu kategorioiden mukaisesti viiteen osioon. Kaikkia kannustetaan osallistumaan ja jokaiseen kategoriaan pyritään saamaan palautetta.

Glad, Sad, Mad on toinen retrospektiivitekniikka, jonka tavoiteaika on korkeintaan tunti. Ensimmäisen 15 minuutin aikana osallistujat kirjaavat sprintistä esiin nousseita kysymyksiä, muutoksia ja havaintoja itsenäisesti erillisille lapuille. Tämän jälkeen kukin esittelee pikaisesti tuotoksensa ja kukin kohta jaetaan taululle iloisten, surullisten tai raivostuttavien kategoriaan. Esittelyiden jälkeen laput jaetaan pinoihin teemoittain ja äänestetään teemat tärkeysjärjestykseen. Loppukeskustelulle on aikaa noin 25 minuuttia ja siinä käydään läpi teemoja tärkeimmästä vähiten tärkeään. Tunnin aikarajaa ei ylitetä vaan vähiten tärkeät asiat jätetään käsittelemättä jos niitä ei ohjeajassa ehditä käsittelemään.
